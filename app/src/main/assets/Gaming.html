गेमिंग मधील करीयर
प्रज्ञावंत अश्या बुद्धीचा वापर करणाऱ्या मानवाला बौद्धिक ताणातून मुक्त होण्यासाठी मनोरंजन हि सर्वात मोठी गरज असते. अगदी पूर्वी गुहेत चित्रे काढण्यापासून नृत्य, नाट्य, संगीत अश्या विविध माध्यमातून मानवाने स्वत:च्या मनोरंजनासाठी अनेक उपाय योजले आणि त्यात सातत्याने नाविन्य आणले. विज्ञान तंत्रज्ञानाच्या युगात चित्रपटाच्या मोठ्या पडद्यापासून मोबाईल च्या छोट्याश्या पडद्यापर्यंत मनुष्याने मनोरंजन विश्वात क्रांती घडविली आहे. या क्रांतीचा सर्वात भव्य अविष्कार म्हणजे गेमिंग. संगणकाच्या पडद्यावर असो व टीव्ही संचांच्या पडद्यावर असो मोबाईलच्या छोट्या पडद्यावर असो काही क्षणांचे मनोरंजन त्यांतून मिळणारी तानतणावांची मुक्ती म्हणून तर गेम या संकल्पनेचा संबध न आलेली व्यक्ती आजच्या काळात विरळीच म्हणावी लागेल. महत्वाचे असे कि गेमिंग हे केवळ मनोरानाजांचे साधन नाही तर सिम्युलेशन प्रकारात ते शिक्षण देण्यासाठीचे महत्वाचे मध्यम बनले आहे. वास्तववादी प्रशिक्षण किंवा प्रात्यक्षिक करणे जेव्हा शक्य नसते तेव्हा सिम्युलेशनचा आधार घेतला जातो.
वैमानिक प्रशिक्षनापासून सैनिक प्रशिक्षण असो वा वैद्यकीय प्रशिक्षणापर्यंत, इन्जिनिअरिन्ग क्षेत्रातल्या प्रशिक्षणापासून वैज्ञानिक संशोधानापर्यंत सर्वच गोष्टीसाठी सिम्युलेशन तंत्राचा वापर होतो आहे. अगदी जाहिरातीसाठी सुद्धा गेमिंग या तंत्राचा वापर होतो. अनेक चित्रपट कथावर आधारित गेम्स आज उपलब्ध आहेत. अनेक व्यावसायिक आपल्या व्यवसायाची माहिती देण्यासाठी गेम्सचा आधार घेत आहेत. मनोरंजना बरोबर शिक्षण पद्धतीमध्ये या गेमिंग तंत्राने क्रांती घडवून आणली आहे.
वास्तविक गेम कन्सोल, संगणक आणि अगदी मोबाईल या सर्वच माध्यमात गेम या तंत्रज्ञानाचा वापर होतो. गेम्सची निर्मिती प्रक्रिया हि कशी असते हे जाणून घेतल्यावर गेमिंग मध्ये उत्तम कलाकार किंवा उत्तम तंत्रज्ञ या दोघानाही करीयरची प्रचंड संधी उपलब्ध असते हे लक्षात येईल. गेम डिझायनर आणि गेम डेवलपर अश्या दोन कौशल्य असलेल्या व्यक्तींची गरज गेमच्या निर्मितीसाठी आवश्यक असते. दोन्ही कौशल्य हि एकाच व्यक्ती मध्ये असणे थोडे अशक्य असल्याने डिझायनर आणि डेवलपर या दोन्ही वेगवेगळ्या प्रशिक्षणाची व्यवस्था निर्माण आहे.
गेम बनत असताना एखाद्या चित्रपटाप्रमाणे त्याचीही कथा निश्चित कारवाई लागते. कथा-पटकथा या संस्कारातून गेल्यावर गेम साठीचे स्टोरी बोर्डिंग आवश्यक असते. आपल्या कथेप्रमाणे आपण आवश्यक पात्रे किंवा त्यासंबधीचे डिझाईन तयार करणे, अनिमेशन करणे अश्या प्रकारची कामे डिझायनर करत असतो. तर डेवलपर गेम ला युजर इंटरफेस देण्यासाठी प्रोग्रामिंग करत असतो. याचा अर्थ सोपा आहे गेम डिझायनर हा वेगळे काही नसून एक प्रकारचा 2D आणि ३D प्रकारातले अनिमेशन पत बनविणाराच असतो. थोडा फरक असतो तो हा कि गेम च्या दृष्टीने त्याने हे काम करणे आवश्यक असते. गेम डेवलपर हा मात्र संगणकाच्या प्रोग्राम डेवलमेंट साठी आवश्यक भाषांचे ज्ञान असणारा आवश्यक असतो. गेम कोणत्या प्रकारची आहे ती कोणत्या माध्यमातून वितरीत करायची आहे याचा विचार आधीच करावा लागतो. कन्सोल, मोबाईल, संगणक, व्हिडीओ, वेब या वेगवेगळ्या माध्यमासाठी गेम बनविता येते.
गेमिंगच्या क्षेत्रात डिझायनर आणि डेवलपर प्रमाणेच गेम कन्सेप्ट डेवलपर, स्टोरी बोर्ड आर्टी स्ट, लेवल डिझायनर, अक्शन डिझायनर, कॉम्पोझीटर, व्ही.एफ.एक्स आर्टीस्ट, गेम टेस्टर असे अनेक रोजगार उपलब्ध होतात. त्यामुळे गेमिंग क्षेत्रात करीयर करण्यासाठी विविध प्रकारच्या शैक्षणिक संधी उपलब्ध आहेत.
पहिल्या टप्प्यात आपण डिझायनर बनण्यासाठी तुम्हाला कोणत्याही प्रकारच्या द्विमितीय आणि त्रिमितीय अनिमेशन किंवा ग्राफिक डिझायनर बनणे आवश्यक आहे. म्हणजे उत्तम गेम डिझायनर बनण्यासाठी तुम्ही अगदी दहावी नंतर सुरवात करू शकता किंबहुना तो केलीच पाहीजे. दहावी नंतर गेम डिझायनिंग चे स्वतंत्र असे प्रशिक्षण कोठेहि उपलब्ध नाही तरी देखील तुम्ही कोणताही अनिमेशन चा कोर्स केला तरी चालू शकते. राज्य तंत्र शिक्षण विभागाच्या एमएसबीटीई मध्ये डिप्लोमा लेवलचा अनिमेशन कोर्स उपलब्ध आहेच.  खाजगी शिक्षण क्षेत्रात काम करणाऱ्या अनेक शिक्षण संस्था हे प्रशिक्षण देतात. याच बरोबर तुम्ही तुमचे इतर शिक्षणही पूर्ण करू शकत असल्याने कलेच्या क्षेत्रात असलेले फौंडेशन सारखे प्रशिक्षण तुम्ही घेतलेले चांगले. बारावी नंतर अनेक विद्यापीठांचे अनिमेशन डिग्री प्रोग्राम्स उपलब्ध आहेतच. गेम डिझायनर या करियर साठी उत्तम प्रकारच्या ग्राफिक आणि अनिमेशन कौशल्याची गरज असल्याने शिक्षणातून अश्या प्रकारच्या कौशल्यांचा विकास आवश्यक आहे. केंद्र आणि राज्य सरकारच्या कौशल्य विकास अभ्यासक्रमात अनिमेशन चा समावेश केलेला असल्याने दहावी बारावी नंतर आपण याचाही कौशल्य विकास अभ्यासक्रम म्हणून प्रवेशासाठी विचार करू शकतो. गेम डिझायनिंग हि एक प्रकारची साधना आहे त्यासठी आवश्यक कौशल्ये आत्मसात करण्यासाठी केवळ शिक्षण नाही तर तुमची मेहनत अधिक महत्वाची ठरते.
गेम डेवलपर साठी मात्र दहावी नंतर बारावी विज्ञान शाखेतून करावी लागेल. बारावी नंतरच कोणत्याही संगणक प्रोग्रामिंग चे शिक्षण असलेली डिग्री करता येईल. बीसीएस, बी.ई. – आयटी/ कम्प्युटर, केल्याने तुम्हाला गेमिंग क्षेत्रातही डेवलपर म्हणून करीयरची संधी मिळते. सी, सी प्लस प्लस, ऑब्जेकटीव सी, जावा, जे क्युरी यासारख्या  संगणक भाषांचे खाजगी कोर्सेस द्वारा प्रशिक्षण घेऊनही तुम्ही गेम डेवलपर बनता. वेब किंवा २ डी गेम साठी अक्शन स्क्रिप्ट हे ज्ञान मिळविणे आवश्यक आहे.
येणाऱ्या काळात या उद्योगाची मोठी भरभराट होणार असल्याने नाव तरुणासाठी हा करियरचा पर्याय म्हणून उत्तम असणार आहे. शिवाय समजा गेमिंग मध्ये तुम्ही करीयर संधी नाही मिळवू शकलात तरी जर तुम्ही गेम डिझायनर असाल तर ग्राफिक डिझायनर किंवा अनिमेशन क्षेत्रातील काम करू शकता आणि तेच गेम डेवलपर म्हणून जर तुम्हाला संधी नाही मिळाली तरी तुम्हा संगणक सोफ्टवेअर डेवलपर म्हणून कामा करता येणार आहे. मुळात गेमिंगचे स्वतंत्र शिक्षण देणाऱ्या खाजगी शिक्षण संस्था आहेत मात्र गेमिंग मधील करियर साठी त्याची इतकी आवश्यकता नाही तर अनिमेशन किंवा आयटी शिक्षण घेऊन आपल्याला कोणत्याही एका प्रकारचे गेमिंग मधील करीयर करता येईल.
संतोष रासकर,
संचालक,
सृजन कॉलेज ऑफ डिझाईन
पुणे
९८९०१८०१२३
www.srajan.in
